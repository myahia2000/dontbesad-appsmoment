<!DOCTYPE html>
<html>
<head>
  <title>2dontbesad</title>
  <meta name="viewport" content="width=device-width, initial-scale=1.0, maximum-scale=3.0">
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="style.css">
  <link rel="stylesheet" type="text/css" href="bootstrap-grid.css">
	<link href="http://fonts.googleapis.com/earlyaccess/droidarabicnaskh.css" rel="stylesheet" type="text/css">
	
  <style type="text/css">
  body{
    color:#333;
    font-family: Droid Arabic Naskh;
	  float:right;
    line-height: 1.5
  }
	  p{color: rgb(255, 255, 255); direction: rtl; text-align: justify;font-family:Droid Arabic Naskh;}
</style>
</head>
<body>
  <div class="container">
    <div class="row">
      <div class="col-xs-12">
          <h1 style=" direction: rtl; text-align: center; font-family:Droid Arabic Naskh">الكفيف الذى استرد بصره<br></h1>

          <img class="responsive-img" src="hassany.jpg" alt="">

          <p>للأسف الإنسان لما يكون واقع في ابتلاء معين بيبقى منغمس فيه وفي جميع تفاصيله لدرجة إنه بيبقى شايف نفسه أبأس أهل الأرض !!</p><p>
كتير جدا ناس بتكلمني عن يأسها من ابتلاء أو مرض معين أصابها بقالة سنة ولا سنتين !
وإنهم خلاص فقدوا الأمل وبيتمنوا الموت ، ومش شايفين نتيجة للدعاء !
سبحان الله ، انا فاكر في سنة (2003 - 2004) كان حصللي مجموعة من الابتلاءات الشديدة ، وفضلت أتخبط كتير أوي ، وما خرجتش منها غير لما واحد ابن حلال علمني ازاي أستعين (بالرضا والدعاء) ، ساعتها كل مشاكلي اتحلت ، وكانت نقطة تحول كبيرة جدا في حياتي!</p><p>
بعدها بسنة (سنة 2005) وفي رمضان ، كنت راجع من صلاة التهجد انا وصديقي ، وفضلنا صاحيين لحد الفجر وبعدين صلينا ودخلنا ننام ، وصحينا على صلاة الظهر والدنيا مقلوبة ! والناس كلها عمالة تتكلم عن معجزة حصلت امبارح في صلاة التهجد !
فضلت أتتبع الموضوع لحد ما عرفت إن فيه راجل اسمه (حساني فهمي) في الصعيد كان أعمى وفتّح امبارح في الصلاة !! طبعا اتصدمت ، خصوصا لما الخبر بدأ يتذاع في الأخبار والجرايد ، وعرفت إن الراجل كان بقالة 19 سنة بيدعي ربنا يرد له بصره !! لحد ما ربنا استجاب له وهو بيصلي التهجد في ليلة وترية في العشر الأواخر !! وهو ساجد !!</p><p>
متخيلين يعني ايه واحد بيدعي بقاله 19 سنة من غير يأس ؟؟
ياترى لما كان بيقول كدة أدام أهله وأصحابه كانوا بيقلوله ايه ؟؟
أكيد كانوا بيقولوا عليه مجنون مش كدة ؟؟
ولا بيقولوله : ياعم ارضى بنصيبك وخلاص ، الحمد لله على قد كدة !!
ايه رأيكم يا اخواننا ؟ مين حالته أصعب ؟ اللي عنده سرطان ولا فشل كلوي ولا تليف في الكبد ولا وسواس قهري ؟ ولا الأعمى ؟؟
مين حالته أقرب للشفاء (في عرف الناس) ؟ بل وفي عرف الطب ؟؟ <br></p><p>من ساعة ما سمعت الخبر ده وأنا حياتي اتغيري والله العظيم ، ومفهومي عن الدعاء وعن قدرة الله سبحانه وتعالى اختلفت تماما !! الملك الجبار القادر المقتدر ، الذي إذا أراد شيئا فإنما يقول له كن فيكون !!
من ساعتها ورمضان أصبح موسم (التحولات الكبرى) بالنسبالي ! كنت بجمع مجموعة من الطلبات في ورقة ، وأفضل ألح على ربنا وأزن عليه طول السنة :) ، لحد ما ييجي رمضان ، أو يوم عرفة ، أو أطلع عمرة ، كنت بفتري في الدعاء لحد ما اللستة كلها تتحقق ! ومكنش بيفرق معايا الوقت ! تتحقق بعد شهر ، بعد سنة ، بعد سنتين مش مهم ! لدرجة إن فيه طلب فضلت ألح عليه 5 سنين لحد ما اتحقق زي ما كنت بتمناه بالظبـــــــــط !! <br></p><p>بقول الكلمتين دول للناس اللي يأست من الدعاء أو اللي بتدعي بقلب فاتر وشك في الاستجابة ! يا اخواننا والله العظيم على قد قوة دعائك ويقينك في الإجابة هتلاقي الأعاجيب بتتحقق ! زي (حساني فهمي) كدة بالظبط :)
</p><p><br></p>

      </div>
    </div>
  </div>




</body>
</html>