<!DOCTYPE html>
<html>
<head>
  <title>2dontbesad</title>
  <meta name="viewport" content="width=device-width, initial-scale=1.0, maximum-scale=3.0">
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="style.css">
  <link rel="stylesheet" type="text/css" href="bootstrap-grid.css">
	<link href="http://fonts.googleapis.com/earlyaccess/droidarabicnaskh.css" rel="stylesheet" type="text/css">
	
  <style type="text/css">  body{font-family:;
float:right;
line-height:;
background-image:url(background_app.jpg);
}
	p{  color: rgb(255, 255, 255); direction: rtl; text-align: justify;font-family:Droid Arabic Naskh;"}
a{}
a:visited{color:red;}
</style>
</head>
<body>
  <div class="container">
    <div class="row">
      <div class="col-xs-12">
          <h1 style=" direction: rtl; text-align: center; font-family:Droid Arabic Naskh">طالع عمرة</h1>

          <img class="responsive-img" src="ka3ba.jpg" alt="">

         <p>في نهاية 2009 كنت لسة خارج من تجربة شراكة فاشلة ، خسرت فيها جزء كبير من وقتي وفلوسي ، بعدها على طول وقعت في ابتلاء شديد جدا جدا استمر حوالي شهرين ! كنت طول الوقت بدعي ربنا واتضرع إنه يفرّج عني ، وفضلت آخد عهود على نفسي : لو ربنا نجاني هطلع أعمل عمرة ، ومش هايمُر يوم من غير لما أقوم الليل وأقرأ القرآن ! <br></p><p>بعد ما ربنا أكرمني وكشف عني البلاء ده ، كنت مستعجل جدا إني أستعيد حياتي تاني ! كان بقالي سنة ماشتغلتش بسبب المشروع الفاشل ثم الابتلاء ، وكنت عاوز أخطب بقا وأستعيد مسيرة حياتي الطبيعية تاني !
قلت أول حاجة لازم أعملها إني أطلع عمرة - زي ما عاهدت نفسي وربي - عشان أشكر ربنا على كرمه وأدعي بالتوفيق والبركة في بدايتي الجديدة ، وبعد كدة أبدأ في رحلة البحث العمل عشان أعرف بعدها أسعى في موضوع الزواج وأبقى مؤهل للتقدم لأي حد ! <br></p><p >اتصلت بصديق شغال في شركة سياحة (متعود أطلع معاه العمرة دايما) - وكان الكلام ده يوم السبت (30 يناير 2010) - قلتله عاوز أحجز في أقرب رحلة عمرة قادمة ! فقال لي لأ ، مفيش حاجة دلوقتي ، أدامك لحد أول أسبوع من مارس !!!
فقلت : ايه ؟!! بعد شهر وشوية !! مستحيل استنى كل ده !! أكيد هكون اشتغلت في الفترة دي ومش هقدر آخد أجازة من أولها وأسافر !! وقلت له خلاص بقا اصرف نظر ، إن شاء الله بعد ما اشتغل بقا واستقر أبقا أقدم على أجازة وأطلع في وقت لاحق !! <br></p><p >وبدأت بعدها رحلة البحث عن عمل !
كل يوم - من بعد صلاة الفجر لحد صلاة العصر - متواصل قاعد على النت !
مفيش شغلانة خلقها ربنا غير لما أقدم فيها !
كان لسة الفيسبوك جديد ساعتها ، وكان مليان صفحات للتوظيف ، كنت بدخل على كل وظيفة قريبة من مجالي وأقدم فيها ، وكل وظائف مواقع التوظيف ، ومواقع الشركات ، وإعلانات الجرايد أقدم فيها
ماسيبتش مخلوق أعرفه - لا صديق ولا قريب ولا بعيد - إلا وكلمته وبعتله السيفي بتاعي !
إحساسي بإني إنسان متميز لكن الظروف قهرتني كان مموتني !! كنت محتاج جدا أستعيد حياتي وثقتي في نفسي بعد سنة من الفشل والابتلاءات !
الموضوع طوّل أوي ، ومفيش أي خبر عن أي شغل ، ولا حتى انترفيو واحد ! فجاتلي حالة شديدة من الغم والاكتئاب !
وفي يوم من الأيام جالي رسالة على الموبيل الصبح : "صلاة جنازة بمسجد الريان بالمعادي"
رحت أصلي الجنازة لقيت الميّت شاب صغير ، الموقف كان مؤثر جدا ، شباب كتير بتعيط على صاحبهم ! جاتلي حالة كدة من الخشوف والرهبة والتأثر ! وافتكرت حالتي الإيمانية أيام الابتلاء !!</p><p >
وأنا خارج من المسجد لقيت واحد بيناديني في الشارع بصوت عالي : " إزيك يا عماد يا شريف" ! ببص ورايا لقيت سواق تاكسي أعرفه من زمان ، راجل طيب أوي وعلى طبيعته ! قال لي : شايف ياعم عماد ، أدينا ماشيين نخبط ونهمبك في الدنيا ، وناسيين إن أخرتنا كلنا زي الشاب ده !!
وفضل يكلمني كلام في منتهى البساطة والعمق في نفس الوقت !! كلام عن التوكل واليقين ، وعن تقديم رضا الله عزوجل عن رضا الخلق ! وعن الغفلة في الدنيا والزهد في الآخرة !! وأنا قاعد أسمع وكإن واحد عمّال يضربني أقلام على وشي ورا بعض !! وفجأة افتكرت "العُمرة" !!
ايه ده !! ايه اللي حصل ؟! فين العهود والوعود !!</p><p><a href="tale3-3omra-2.html">الجزء الثانى</a><br></p>
          

      </div>
    </div>
  </div>





</body>
</html>