<!DOCTYPE html>
<html>
<head>
  <title>2dontbesad</title>
  <meta name="viewport" content="width=device-width, initial-scale=1.0, maximum-scale=3.0">
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="style.css">
  <link rel="stylesheet" type="text/css" href="bootstrap-grid.css">
	<link href="http://fonts.googleapis.com/earlyaccess/droidarabicnaskh.css" rel="stylesheet" type="text/css">
	
  <style type="text/css">
  body{
    color:#333;
    font-family: Droid Arabic Naskh;
	  float:right;
    line-height: 1.5
  }
	  p{color: rgb(255, 255, 255); direction: rtl; text-align: justify;font-family:Droid Arabic Naskh;}
</style>
</head>
<body>
  <div class="container">
    <div class="row">
      <div class="col-xs-12">
          <h1 style=" direction: rtl; text-align: center; font-family:Droid Arabic Naskh">مش بالورقة والقلم (٢)<br></h1>

          <img class="responsive-img" src="pencil-2142134_640.jpg" alt="">

          <p>القصة التانية بقا لأخ عزيز بس الحمد لله حالته المادية كانت كويسة جدا ، لكن بطبيعة الحال الواحد وهو داخل على جواز بيبقى مأشفر وصارف اللي واره واللي قدامه !! وبيفضل على الحال ده لحد ما يتجوز ، بعدها ربنا بيفتح عليه أبواب الرزق بشكل مش طبيعي !!</p><p>
الأخ ده كان صرف كل ما يملك (حرفيا يعني) على الزواج ، وفوق ده كله كان حاجز شهر عسل (اسبوعين) في احد الفنادق ، لكن كان وصل لمرحلة انه فعلا معوش 100 جنيه في جيبه ، وأهله ساعدوه بما فيه الكفاية !! ومكنش عارف هايصرف على نفسه وعلى مراته ازاي في الكام يوم اللي جايين دول !! خصوصا وانه داخل على شهر عسل ! يعني المفروض كله فُسَح وخروجات وبتاع !! لكن كان دايما يقول : أكيد هاتفرج ان شاء الله !!</p><p>
المهم الأخ ده (يوم فرحه) الصبح بدري وهو قاعد بيجهّز نفسه والبدلة والقميص وبتاع ، اتصل بيه رقم غريب ، فافتكر إن حد من القاعة اللي حاجز فيها الفرح بيتصل عشان يقول له حاجة ! رد على التليفون لقا واحد بيقول له : السلام عليكم يا فلان ، انا فلان الفلاني (صاحب أبوه) ، أنا هعدي عليك دلوقتي أديك أمانة !!
فقال : تعدي على مين ياعم ، أنا فرحي انهرده ومش فاضي !!
فقال : ياعم الله يكرمك أنا راجع السعودية انهرده ومعايا أمانة لوالدك لازم أسيبهالك قبل ما أمشي ، انا هنا جمب البيت ، هاطلع أديهالك على الباب وأنزل !!
المهم الأخ اتثبت ومعرفش يتصرف ، مفيش دقيقتين الباب خبط ، فتح لقا الراجل بيديله ظرف بُني كبير كدة من بتاع الشركات ، وقال له : قول للحج ربنا يباركلك وما نتحرمش منك أبدا ، دول 25 الف جنيه كنت سالفهم من أبوك والحمد لله ربنا فرجها عليّ ، والسلام عليك ورحمة الله :)</p><p>
طبعا الواد كان هايتشل من الفرحة ! راح مكلم أبوه وقال له فاكر الفلوس اللي كانت ليك عند فلان ؟ اعتبرها بقا أمانة معايا لحد ما ربنا يفرجها :D وبالفعل اخد الفلوس وسافر واتفسح وروق بيهم نفسه ، بس لحد دلوقتي مارجعهمش لأبوه !! :) <br></p><br></div></div></div>





</body>
</html>