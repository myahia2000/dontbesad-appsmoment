<!DOCTYPE html>
<html>
<head>
  <title>2dontbesad</title>
  <meta name="viewport" content="width=device-width, initial-scale=1.0, maximum-scale=3.0">
  <meta http-equiv="Content-Type" content="text/html; charset=utf-8">
  <link rel="stylesheet" type="text/css" href="style.css">
  <link rel="stylesheet" type="text/css" href="bootstrap-grid.css">
	<link href="http://fonts.googleapis.com/earlyaccess/droidarabicnaskh.css" rel="stylesheet" type="text/css">
	
  <style type="text/css">
  body{
    color:#333;
    font-family: Droid Arabic Naskh;
	  float:right;
    line-height: 1.5
  }
</style>
</head>
<body>
  <div class="container">
    <div class="row">
      <div class="col-xs-12">
          <h1 style=" direction: rtl; text-align: center; font-family:Droid Arabic Naskh">قبض الجمعية<br></h1>

          <img class="responsive-img" src="hand-814692_640.jpg" alt="">

          <p style="color: rgb(255, 255, 255); direction: rtl; text-align: justify;font-family:Droid Arabic Naskh">في أواخر 2008 اتصل بي صديق عزيز وقال لي إنه فسخ خطوبته ! بعد خطوبة دامت 6 شهور ! كان حزين ومكتئب جدا ، قال لي عاوز أعدي عليك أفضفض شوية !
المهم جالي تحت بيتي وركبت معاه عربيته ، وقعدنا نلف بالعربية في المنطقة وهو بيحكيلي وبيشكيلي همه ..
الشاب ده كان داخل جمعية بقاله 9 شهور ولسة قابضها ، والظرف اللي فيه الفلوس محطوط أدامي على تابلوه العربية ، فدار بيننا الحوار التالي :</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
أنا : ايه الظرف ده ؟</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
صديقي : دي الجمعية اللي دخلتها في الشغل ، لسة قابضها انهرده</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
أنا : طيب وناوي تعمل بيها ايه ؟ <br></p><p style="color: rgb(255, 255, 255); direction: rtl; text-align: justify;font-family:Droid Arabic Naskh">صديقي : مش عارف بقا .. انا كنت ناوي أجيب بيها الأجهزة الكهربائية لما اتجوز ، بس خلاص بقا .. :(
أنا : ياعم خلاص ليه بس ، ما تجيب بيهم الأجهزة الكهربائية ، هو انت خلاص مش هاتتجوز تاني !!</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
صديقي : ياعم بلا قرف ، مفيش حاجة في الدنيا تستاهل</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
أنا : لا حول ولا قوة إلا بالله ، فيه ايه ياعم ، هي دي أول ولا آخر جوازة في الدنيا ، خلاص ملكش نصيب ايه المشكلة ، ربنا قدر كدة ، قدر الله وماشاء فعل ، ربنا يزرقها خيرا منك ويرزقك خيرا منها</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
صديقي : امين يا رب ، ونعم بالله
المهم قعدت اكلمه شوية عن الرضا والصبر ، وإن بلاء أخف من بلاء ، واحكيله أمثلة عن ناس نعرفهم واقعين في ابتلاءات أشد بكتير من اللي هو فيه ده !! ومن ضمنهم واحد صاحبنا كان واقع في ابتلاء شديد جدا جدا !! وانت ربنا كرمك وحالك أحسن من ناس تانية كتير !
المهم بعد شوية كدة راح مقاطعني في وسط الكلام وقال : بقلك ايه ، خد الظرف ده واديه لفلان (صاحبنا المبتلى اللي لسة كنت بحكيله عنه) !</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
أنا : كُـله !! ياعم طيب اشتريلك تلاجة ولا غسالة تنفعك وايديله الباقي !
صديقي : لا ياعم ، هم أولى بالفلوس ميت مرة ، انا معرفش اذا كنت هاتجوز دلوقتي ولا السنة الجاية ولا مش هاتجوز خالص ! اديله المبلغ كله يمكن يفك كربته !!
أنا : طيب براحتك .. على العموم ربنا يتقبل منك ويخلف عليك خيرا إن شاء الله !
كملنا لف بالعربية .. مفيش خمس دقائق وجاله تليفون .. <br></p><p style="color: rgb(255, 255, 255); direction: rtl; text-align: justify;font-family:Droid Arabic Naskh">أنا : بقلك ايه ياعم ، لو هاتقضيها تليفونات يبقى نزلني أحسن أروح بيتنا ، أنا مش فاضي</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
صديقي : ياعم استنى بس ده تليفون من الشغل ، أصلي ماروحتش انهرده
صديقي : ألو .. أيوة يابو صلاح .......... فلوس ايه ؟
مكافئة ايه ؟؟؟
لا ياراجل .. احلف !!
بجد والمصحف ؟؟ .. كام طيب ؟؟ .. والله العظيم !! .. نزلت في الحساب يعني ، أروح أسحبهم ؟؟ طيب يا سيدي ، ربنا يبشرك بالخير !</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
أنا : ايه ياعم فيه ايه ؟
صديقي : أصلنا لسة مسلّمين مشروع كبير في الشغل من كام يوم ، كان بقالنا شهور شغالين عليه ، والعميل شكله عجبه الشغل أوي فالمدير قرر ينزل للتيم كله ( مكافئة - Bonus ) على الجهد اللي عملناه !</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
أنا : يا رااااجل ، ماشاء الله ، كام بقا ؟ <br></p><p style="color: rgb(255, 255, 255); direction: rtl; text-align: justify;font-family:Droid Arabic Naskh">صديقي : معرفش ، صلاح مش راضي يقول ، يظهر مبلغ كُل واحد مختلف عن التاني ، تعالى نعدي على مكنة بنك باركليز وراء الجراند مول هنا وأشوف نزللي كام ..
.. رحنا بنك باركليز ، فضلت في العربية وهو نزل راح على المكنة وحط الكرت ... رجعلي بعدها وهو بيضحك وماسك ورقة الايصال بتاع السحب ، لقينا في حسابه نفس المبلغ اللي هو تصدق بيه من خمس دقائق بالظبط !! بالمليم !! :)
تخيلوا :)
سبحان الله العظيم ، صدق رسول الله صلى الله عليه وسلم : ما نقص مال من صدقة !
وصدق الله العظيم : وما أنفقتم من شيء فهو يخلفه ، وهو خير الرازقين :) <br></p><p style="color: rgb(255, 255, 255); direction: rtl; text-align: justify;font-family:Droid Arabic Naskh">" هل جزاء الإحسان إلا الإحسان " :)</p><p style="color: rgb(255, 255, 255); direction: rtl; text-align: justify;font-family:Droid Arabic Naskh">
ــــــ
* تحديث عشان الناس اللي فهمت غلط : دي مش دعوة إنك تتعامل مع ربنا بنظام (هات وخد) !! ولا انك تطلّع الصدقة وانت منتظر تعويض في الدنيا إطلاقا !!
انت تطلع الصدقة وانت منتظر الأجر والثواب فقط ، ولو ربنا كرمك وعوضك - سواءا بتعويض مادي أو ببركة فيما بقي - يبقى من فضله وكرمه :)

"قل بفضل الله وبرحمته فبذلك فليفرحوا ، هو خير مما يجمعون"
</p>
          

      </div>
    </div>
  </div>





</body>
</html>